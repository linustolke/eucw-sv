<html>
<head>
<title>EuCW S+L</title>
<link rel="SHORTCUT ICON" href="eucw.ico">
</head>
<body bgcolor="#DCFDDC" text="black" link="blue" alink="red" vlink=
"purple">
<table width="100%">
<tr>
<td align="left"><img src="eucwflag.gif" alt=""></td>
<td align="center">
<h3>THE EUROPEAN CW ASSOCIATION</h3>
<h1 align="center">EuCW Activiteit &ldquo;Snakes and Ladders&rdquo;</h1>
<h3 align="center">Versie 2016+</h3>
</td>
<td align="right"><img src="slicon.png" alt=""></td>
</tr>
</table>
<h2 id="doel">Doel</h2>
<p>Het doel van deze activiteit is het maken van QSOs op een
vriendelijke en ontspannen manier. Er worden punten gegeven voor
elk QSO en men kan een bonus verdienen door het werken van Ladders
en Slangen (Maidenhead locatoren, zie beneden). Per kalenderjaar
zijn er twee uitvoeringen van deze activiteit die elk een half jaar
duren met 6 periodes van een maand. De &ldquo;winter/lente&rdquo;
uitvoering begint op 1 januari en eindigt op 30 juni. De
&ldquo;zomer/herfst&rdquo; uitvoering begint op 1 juli en eindigt
op 31 december.</p>
<h2 id="voorwaarden-en-te-werken-stations">Voorwaarden en te werken
stations</h2>
<p>QSOs moeten minstens vijf minuten duren, stations moeten
Europese stations zijn (zie de lijst in de appendix voor de
betreffende prefixen) en de mode moet CW zijn. Elk station mag
&eacute;&eacute;n keer per dag gecontacteerd worden, ongeacht de
band. Dit is geen contest met korte QSOs en een vast formaat.
Integendeel, deze activiteit bevordert vriendelijke QSOs zonder
enig formaat waar QSO partners een echt gesprek voeren van ten
minste 5 minuten. Contacten moeten punt-punt zijn. Verder zijn
contacten via repeaters en satellieten, als ook QSO ronden met meer
dan twee deelnemers, niet toegestaan.</p>
<h2 id="frequenties">Frequenties</h2>
<p>Contacten dienen te worden gemaakt in de gereserveerde CW
secties van de amateurbanden, van 160m tot 2m (60m en 4/5/8m
uitgezonderd). Ten behoeve van SL2016, zijn deze gereserveerde
secties opgedeeld in een "laag" en "hoog" deel, waarbij het hoge
deel wordt gevormd door hoogste 10kHz van de gereserveerde CW
sectie, en wel als volgt:</p>
<ul>
<li>160m: 1.828 &ndash; 1.838 MHz</li>
<li>80m: 3.560 &ndash; 3.570 MHz</li>
<li>40m: 7.030 &ndash; 7.040 MHz</li>
<li>30m: 10.120 &ndash; 10.130 MHz</li>
<li>20m: 14.060 &ndash; 14.070 MHz</li>
<li>17m: 18.085 &ndash; 18.095 MHz</li>
<li>15m: 21.060 &ndash; 21.070 MHz</li>
<li>12m: 24.905 &ndash; 24.915 MHz</li>
<li>10m: 28.060 &ndash; 28.070 MHz</li>
<li>6m: 50.090 &ndash; 50.100 MHz</li>
<li>2m: 144.100 &ndash; 144.110 MHz</li>
</ul>
<p>Non-QRP operators moeten het roepen van &ldquo;cq&rdquo; op QRP
frequenties vermijden.</p>
<h2 id="welke-locator-wordt-slang-of-ladder">Welke locator wordt
Slang of Ladder?</h2>
<p>Alle logs die in een maand zijn ontvangen, worden tot een
maandelijks "master log" samengevoegd. Locatoren die slechts
&eacute;&eacute;n keer in dit master log voorkomen, zijn de
kandidaat ladders. Voor elke 5 kandidaten wordt met een
toevalsfunctie &eacute;&eacute;n kandidaat tot ladder gekozen.
Locatoren die meer dan 5 keer in het master log staan, zijn de
kandidaat slangen. Voor elke 10 kandidaten wordt met een
toevalsfunctie &eacute;&eacute;n kandidaat tot slang gekozen.</p>
<h2 id="punten">Punten</h2>
<p>Voor elk geldig contact worden punten als volgt toegekend:</p>
<ul>
<li>lage band deel: 1 QSO punt plus 10 punten extra voor een
ladder</li>
<li>hoge band deel: 3 QSO punten plus 25 punten extra voor een
ladder</li>
<li>ongeacht de band: minus 10 punten voor een slang, slechts
&eacute;&eacute;n slang per toegekende ladder</li>
</ul>
<h2 id="log-eisen">Log eisen</h2>
<p>Elektronische logs mogen worden ingediend voor elke periode van
activiteit (maand). Logs in &ldquo;.adi&rdquo; formaat moeten door
de activiteiten manager ontvangen zijn via email (SL(at)eucw.org)
voor de achtste dag van de maand die volgt op de periode van
activiteit die werd gelogd. Te laat ingediende logs mogen worden
geweigerd. Bij het indienen van het log, dienen periode van
activiteit, het gebruikte roepteken, naam en email van de operator
te worden vermeld. Alle QSOs in het &ldquo;.adi&rdquo; log bestand
moeten bevatten:</p>
<ol style="list-style-type: decimal">
<li>datum en zowel &ldquo;on&rdquo; en &ldquo;off&rdquo; tijden in
UTC</li>
<li>frequentie in MHz</li>
<li>roepteken van het gecontacteerd station</li>
<li>signaal rapport ontvangen en verzonden</li>
<li>operator's naam van het gecontacteerd station</li>
<li>QTH en Maidenhead 1o bij 2o &ldquo;locator square&rdquo; met
vier of zes posities</li>
</ol>
<p>Het wordt aanbevolen dat essenti&euml;le informatie wordt
uitgewisseld tijdens het QSO. Missende informatie zoals de locator
dient door de deelnemer te worden aangevuld. Logs moeten worden
ingediend in elektronisch formaat. Alleen logs in overeenstemming
met de ADIF specificatie zullen worden geaccepteerd, ten einde
automatische verwerking mogelijk te maken. Andere formaten worden
geweigerd. Logs zullen elektronisch worden verwerkt, en wel binnen
&eacute;&eacute;n week. De resultaten voor een periode van
activiteit zullen uiterlijk de 14de van de volgende maand bekend
worden gemaakt.</p>
<h2 id="onderscheiding">Onderscheiding</h2>
<p>Elke deelnemer die minstens 4 logs per uitvoering indient,
ontvangt een certificaat. Het certificaat wordt voorzien van een
speciale ondertekening indien voor elke periode een log werd
ingediend. Roep-tekens van deelnemers met 1ste, 2de of 3de
onderscheiding, worden bekend gemaakt na afloop van de activiteit,
voor de eerste van de volgende maand.</p>
<h2 id="opmerkingen">Opmerkingen</h2>
<p>Over beslissingen genomen door de activiteiten manager kan niet
worden gecorrespondeerd.</p>
<h2 id="appendix-definitie-van-europa.">Appendix: Definitie van
Europa.</h2>
<p>
<a href="sleudef.html">Europese </a>
landen (gebaseerd op en gesorteerd naar DXCC code met
prefixen tussen haakjes; Bron: ARRL DXCC List, January 2013),
inclusief alle soevereine staten erkend door de Verenigde Naties in
continentaal Europa en elk land dat lidstaat Is van de Europese
Unie.</p>
DM4RW
</body>
<a href="dp.pdf"><FONT size="-2">Privacy Policy</FONT></a></html>
</body>
<a href="dp.pdf"><FONT size="-2">Privacy Policy</FONT></a></html>
