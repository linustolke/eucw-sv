<!DOCTYPE html PUBLIC "-//W3C//DTD HTML 3.2//EN">
<html>
<head>
<title>EuCW QRS Activity week</title>
<meta http-equiv="Content-Type" content="text/html; charset=utf-8">
<meta charset="utf-8"><link rel="SHORTCUT ICON" href="eucw.ico">
</head>
<body bgcolor="#DCFDDC" text="black" link="blue" alink="red" vlink=
"purple">
<table width="100%">
<tr>
<td align="left"><img src="eucwflag.gif" alt=""></td>
<td align="center">
<h3>THE EUROPEAN CW ASSOCIATION</h3>
<h1 align="center">TÝDEN QRS AKTIVITY EuCW</h1>
</td>
<td align="right"><img src="agcw.gif" alt=""></td>
</tr>
</table>
<h3>OBECNÉ</h3>
<p>EuCW srdečně zve všechny radioamatéry a rádiové posluchače k účasti 
v každoročním týdnu QRS aktivity EuCW. Nejedná se o závod, naopak,
jde o pozvání ke zvolnění rychlosti CW po dobu pěti dnů. Čas konání zohledňuje
snahu vyhnout se víkendovým závodním aktivitám. Cílem není předvést se ani vyhrát,
jde o to snížit zábrany nováčkům, kteří si chtějí CW zkusit. Skutečnou
podstatou účasti je služba těmto potenciálním nováčkům. Nečekej, že účast pomůže TOBĚ
přiblížit se nějaké dvoraně slávy, ale že spíše prospěje ostatním, pokud dokážeš
projevit trochu trpělivosti.
</p>
<p>
Navazuj spojení s kteroukoli stanicí včetně členských stanic EuCW, 
vysílej však pouze QRS. Standardní QSO s nezúčastněnými stanicemi
mohou být součástí deníku.
</p>
<p>
Historie EuCW QRS týdne se počítá od r. 2001, kdy byl uveden klubem FISTS,
jemuž EuCW děkuje za tuto skvělou myšlenku a veškerou práci vykonanou
v průběhu desetiletí. Od r. 2012 QRS činnost EuCW organizuje AGCW.
Pro nejaktivnější účastníky jsou připraveny diplomy.
</p>
<p>

Pokud chceš ocenit výjimečné účastníky, máš možnost hlasovat pro tři nejlépe čitelné stanice - "Most
Readable Morse Heard" (pro každou stanici jeden hlas). Pokud tohoto svého práva využít nehodláš,
uveď, prosím, tuto skutečnost v deníku také.</p>
<h3>ČAS KONÁNÍ</h3>
<p>Pondělí 0000z až pátek 2359z v týdnu po 4. neděli v dubnu.</p>
<pre>
    Např.:
    2024: 29. dubna, 00:00 UTC až 3. května, 23:59 UTC
    2025: 28. dubna, 00:00 UTC až 2. května, 23:59 UTC
    2026: 27. dubna, 00:00 UTC až 1. května, 23:59 UTC
    2027: 26. dubna, 00:00 UTC až 30. dubna, 23:59 UTC
    2028: 25. dubna, 00:00 UTC až 29. dubna, 23:59 UTC
</pre>
<h3>DRUH PROVOZU</h3>
CW/A1A (Strojové dekodéry nejsou povoleny)
<h3>TŘÍDY</h3>
A - QRO - více než 10W příkonu nebo 5W výkonu<br>
B - QRP - max. 10W příkonu nebo 5W výkonu<br>
C - SWL - posluchači.<br>
<p>Dále existuje skrytá třída klubů zapojených v EuCW.
Můžeš se rozhodnout účastnit se za EuCW klub, jehož jsi členem.
Jméno a klubové číslo pak, prosím, uveď v deníku. Své členství v klubu lze
uvádět i ve spojení, není to ale nutné. Příliš totiž nedoporučujeme mást nováčky
akronymy klubů a pětimístnými členskými čísly.</p>
<h3>VOLÁNÍ</h3>
<p>Žádné adresné volání není předepsané, nicméně výzva "CQ QRS" může pomoci ostatním
rozpoznat tvoji účast na této aktivitě. Zkušení operátoři by měli co možná nejvíce volat CQ,
neboť nováčci se často stydí dávat výzvu a raději si k volání vybírají stanice,
které jsou jim snadno čitelné.</p>
<p>Doporučené (nikoliv závazné) kmitočty: +/- 10 kHz okolo středních kmitočtů uvedených níže, včetně pásem WARC.</p>
<p>Tak jako vždy, non-QRP stanice by se měly vyvarovat volání výzvy na obvyklých 
QRP frekvencích (viz níže). Nepoužívej kmitočty mimo CW segmenty, které jsou definovány v aktuálním band plánu. Jelikož se nejedná o závod, není nutné držet se na pásmech určených závodům ('contest preferred bands').</p>
<h3>KLÍČE/RYCHLOST</h3>
<p>Můžeš použít jakýkoli klíč. Nejsou povoleny klávesnicové klíčovače, makra ani předdefinované zprávy, z této kategorie jsou povoleny pouze předdefinované CQ smyčky. Nejvyšší povolená rychlost je 14 WPM (70 CPM). Vysílá-li protistrana nižší rychlostí, je třeba jí svou rychlost přizpůsobit. Ten, kdo používá předdefinovanou CQ smyčku by neměl "rozhodit" volajícího následným přechodem na svůj
velmi specifický (a těžko čitelný) způsob klíčování.</p>
<h3>SPOJENÍ</h3>
<p>Minimální délka QSO je PĚT minut. Obyčejná přátelská QSO,
nic zvláštního. Do deníku lze uvést QSO se kteroukoli stanicí. 
Pracovat lze s libovolnou stanicí ve kterékoli zemi a to i s těmi, které
se QRS Party neúčastní. Zkus je však přesvědčit k práci QRS.
</p>
<p>Reportuj skutečné RST hodnoty, vyhýbej se stereotypnímu reportu 599.</p>
<p>Ctíme princip, že všechny stanice jsou si rovny bez ohledu na to, jak
senzační jejich prefix či suffix je. Cílem je dostat co nejvíc QRS signálů na pásma,
proto je dobré navazovat QRS QSO denně.</p>
<h3>DENÍKY</h3>
<p>Každý deník sestává ze dvou částí: ZÁHLAVÍ a SEZNAM QSO.</p>
<h3>ZÁHLAVÍ</h3>
<pre>
    Požadovaná data v záhlaví:

    1) Vlastní volací značka
    2) Jméno a QTH (používané během QRS týdne)
    3) Adresa 
    4) Nepovinně: EuCW klub (pouze jeden, jehož jsi členem)
    5) Třída (a=QRO, b=QRP, c=SWL)
    6) Počet platných QSO
    7) Své hlasy pro výjimečné operátory: "Most Readable Morse"
    8) Zvolená forma diplomu: PDF/papír. 
</pre>
<p>Můžeš vložit i další údaje, které uznáš za vhodné. Můžeš chtít
uvést např. alternativní QTH (stanice v Chelmsfordu může být zvyklá 
uvádět své město pouze v QSO v rámci Spojeného království, zatímco v rámci Evropy
hlásí jako QTH "ESSEX" a pro DX "NR LONDON" ). Někdo může užívat různé tvary
svého jména, např. Karl-Heinz pro místní spojení, Karl uvnitř DL/OE a Chas pro DX.
Budeš-li v různých QSO uvádět různé kluby, jichž jsi členem, můžeš uznat za vhodné zmínit i to.
Tyto údaje se navíc mohou hodit pro vyhodnocování případných SWL deníků.
V neposlední řadě je třeba uvést svou volbu formy diplomu pro případ,
že budeš vyhodnocen jako jedna z nejaktivnějších stanic.</p>
<h3>SEZNAM QSO</h3>
<pre>
    Požadovaná data o QSO

    1) Datum (RRRRMMDD) 
    2) Čas UTC (HHMM) 
    3) Volací značka protistanice
    4) Pásmo
    5) Druh provozu (=CW) 
    6) RST vyslané 
    7) RST přijaté
    8) Jméno operátora protistanice, jak bylo přijato
    9) QTH protistanice, jak bylo přijato

</pre>
<p>
Nenech svůj logovací program vyplňovat jméno a QTH na základě call-booku
nebo dotazů do Internetu. Raději zapiš, co jsi přijal z éteru.
</p>
<p>
Součástí záznamu o QSO musí být RST vyslané, RST přijaté, jméno a QTH,
třebaže tyto sloupce mohou být vyplněné chybně či vůbec. Můžeš však
uvést, kolik podrobností jen chceš, např. TX, ANT, WX... cokoli jsi
od protistanice přijal.
</p>
<h3>PŘEDÁNÍ DENÍKU</h3>
<p>Způsob předání deníku závisí na způsobu jeho pořizování. Jsou tři možnosti.</p>
<pre>
    I) QSO zapisuješ na počítači.
       <a href="euqrsi.html">Klini pro I. příklad</a>
    II) QSO zapisuješ na papír, ale máš přístup k internetu.  
       <a href="euqrsii.html">Klini pro II. příklad</a>
    III) QSO zapisuješ na papír, a ten také předáš.
       <a href="euqrsiii.html">Klini pro III. příklad</a>
</pre>
<p>I) Užíváš-li logovací program, vyexportuj svůj deník jako soubor ADIF
(s příponou .adi) a ověř, že obsahuje požadovaná data.
Nezapomeň vytvořit záhlaví a vložit do textu e-mailu.
<BR>POZNÁMKA: Omrkni vyexportovaný ADIF-soubor, zda
opravdu obsahuje všechna pole, některé programy mohou důležitá pole
vynechat. <BR>DOPORUČENÝ POSTUP: Stáhni si FISTS Log Converter a jím 
zpracuj svůj deník (viz odstavec DOPORUČENÝ SOFTWARE).</p>
<p>II) Pokud si spojení zapisuješ na papír, nejlepším způsobem je přepsat deník
do logovacího programu a exportovat způsobem popsaným výše. Budeš-li
vytvářet svůj deník ručně pomocí textového editoru či tabulkového
procesoru, vytvoř, prosím, .txt nebo .csv soubor v čistém
ASCII-kódování. Jako oddělovač použij středník. Nezapomeň na záhlaví.</p>
<p>III) Ručně psaný deník je celkem v pohodě. Nejjednodušší postup je 
navštívit kopírku a nechat si pořídit fotokopie původního deníku.
Další možností je požádat příbuzného či známého o naskenování deníku
a jeho následné odeslání e-mailem.</p>
<p>Rozhodně jakýkoli deník je lepší než žádný, stejně jako je částečné QSO 
lepší než nic. Aktivita EuCW QRS totiž není především soutěž, ale
příležitost pro nováčky v telegrafii, případně "telegrafní skeptiky" užít si morseovku
beze strachu z přehnaných rychlostí.
<BR>
Máš-li možnost, zkus poslat deník způsobem č. II. Některým uživatelům
přijde zatěžko nevyužít svůj oblíbený tabulkový procesor. Patříš-li k nim,
vyplň, prosím, všechny položky ve všech záznamech a pro datum použij
formát RRRRMMDD.</p>
<h3>DOPORUČENÝ SOFTWARE</h3>
<p>
Program <a href="http://fists.co.uk/members/membersflc.html">FISTS Log
Converter</a> <small>(naneštěstí pouze)</small> pro Windows lze použít
pro vytvoření a předání deníku aktivity EuCW QRS Week. Lze jím buď načíst svá
QSO z ADIF souboru vyexportovaného z většiny logovacích programů,
nebo, nemáš-li dosud svůj logovací program, můžeš použít jeho logovací
funkcionalitu přímo pro vytvoření deníku. Uživatelé ostatních operačních
systémů <s>mají smůlu</s> si musí poradit jinak.</p>
<h3>ADRESA PRO ZASLÁNÍ DENÍKŮ</h3>
<img src="qrs.png" alt= "ik2-rmz">
<h3>TERMÍN</h3>
<p>Deník musí být doručen nejpozději 31.května</p>
<h3>KMITOČTY</h3>
<p>Doporučená oblast aktivity +/- 10 kHz od uvedených středních kmitočtů:</p>
<pre>
    2m 144.065 MHz (vyhni se 144050, neboť je období E_s)
    6m Jakýkoli kmitočet odpovídající band plánu IARU
    10m 28.055 MHz (Doporučený kmitočet IARU pro QRS)
    12m 24.905 MHz 
    15m 21.055 MHz (Doporučený kmitočet IARU pro QRS)
    17m 18.085 MHz 
    20m 14.055 MHz (Doporučený kmitočet IARU pro QRS)
    30m 10.125 MHz 
    40m  7.035 MHz (setrvej v hranicích výhradního CW segmentu 7000-7040 kHz)
    80m  3.555 MHz (Doporučený kmitočet IARU pro QRS) 
    160m Jakýkoli kmitočet odpovídající band plánu IARU
</pre>
<p>Volací kmitočty QRP, jimž by se měly vyhýbat non-QRP (výzvu volající)
stanice: 1.843; 3.560; 7.030; 10.116; 14.060; 18.096; 21.060; 24.906;
28.060 kHz.</p>
<p>Jsou-li dobré podmínky na Severní Ameriku: 14056.5, 18091.5, 21056.5,
10122.5 jsou často používané kmitočty "Mobile Emergency" a
"County Hunters Net", jichž se účastní desítky stanic.</p>
<p>Tato doporučení jsou myšlena jako pomoc k nalezení QRS
partnerů, kteří se dosud nezapojují. V každém případě, slušní operátoři 
znají a respektují band plán IARU, ustanovený mezinárodní komunitou
radioamatérů. Stáhni si kopii band plánu ze stránek iaru.org dřív, než 
zaklíčuješ vysílač. Snaž se vyhýbat spodním částem telegrafních segmentů.</p>
<p>Nové přátele telegrafie, kteří se dosud necítí být připraveni 
objevit se se svým CW na pásmu, zveme k přečtení pravidel pro <a href="euqrsswl.html">SWL</a>
(zatím pouze v angličtině).</p>
<p>VÝSLEDKOVÉ LISTINY</p>
<p><a href="euqrs01.html">2001</a> <a href=
"euqrs02.html">2002</a> <a href="euqrs03.html">2003</a>
<a href="euqrs04.html">2004</a> <a href="euqrs05.html">2005</a>
<a href="euqrs06.html">2006</a> <a href="euqrs07.html">2007</a>
<a href="euqrs08.html">2008</a> <a href="euqrs09.html">2009</a>
<a href="euqrs10.html">2010</a> <a href="euqrs11.html">2011</a>
<a href="euqrs12.html">2012</a> <a href="euqrs13.html">2013</a>
<a href="euqrs14.html">2014</a> <a href="euqrs15.html">2015</a>
<a href="euqrs16.html">2016</a> <a href="euqrs17.html">2017</a> 
<a href="euqrs18.html">2018</a> <a href="euqrs19.html">2019</a>
<a href="euqrs20.html">2020</a> <a href="euqrs21.html">2021</a>
</p>
<P>
Aktivitu QRS Week sponzoruje a organizuje <a href="https://www.agcw.de/">AGCW-DL</a>.</p>
<p><small>Překlad OK1LIX</small></p>
</body>
<a href="dp.pdf"><FONT size="-2">Privacy Policy</FONT></a></html>
